
\switchcolumn*[\section{}]

桓南郡既破殷荆州，
收殷将佐十许人，
咨议罗企生亦在焉。
桓素待企生厚，
将有所戮，先遣人语云：「
    若谢我，
    当释罪。
」
企生答曰：「
    为殷荆州吏，
    今荆州奔亡，存亡未判，
    我何颜谢桓公？
」
既出市，
桓又遣人问：「
    欲何言？
」
答曰：「
    昔
    晋文王杀嵇康，
    而嵇绍为晋忠臣。
    从公乞一弟
    以养老母。
」
桓亦如言宥之。
桓先曾以一羔裘与企生母胡，
胡时在豫章，
企生问至，即日焚裘。

%% ----------------------------------------------------------------------------
\switchcolumn

% %% Jy

% %% 妖

