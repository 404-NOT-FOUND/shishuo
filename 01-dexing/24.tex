
\switchcolumn*[\section{}]

郗公值永嘉丧乱，在乡里，甚穷馁。
乡人以公名德，传共饴之。
公常携兄子迈及外生周翼二小儿往食，
乡人曰：「
    各自饥困，
    以君之贤，欲共济君耳，
    恐不能兼有所存。
」
公于是独往食，
辄含饭两颊边，还，吐与二儿。
后并得存，同过江。
郗公亡，
翼为剡县，解职归，席苫于公灵床头，心丧终三年。

%% ----------------------------------------------------------------------------
\switchcolumn

% %% Jy

% %% 妖

