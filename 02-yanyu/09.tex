
\switchcolumn[0]*[\section{}]

南郡庞士元
闻
司马德操在颍川，
故二千里候之。
至，
遇德操采桑，
士元从车中谓曰：「
    吾闻丈夫处世，
    当带金佩紫，
    焉有曲洪流之量，
    而执丝妇之事？
」
德操曰：「
    子且下车。
    子适知邪径之速，
      不虑失道之迷。
    昔
    伯成耦耕，
    不慕诸侯之荣；
    原宪桑枢，
    不易有官之宅。
    何有坐则华屋，
        行则肥马，
        侍女数十，
    然后为奇？
    此乃许、父所以慷慨，
        夷、齐所以长叹。
    虽有窃秦之爵，
    千驷之富，
    不足贵也。
」
士元曰：「
    仆
    生出边垂，
    寡见大义，
    若不一叩洪钟，
    伐雷鼓，
    则不识其音响也！
」

%% ----------------------------------------------------------------------------
\switchcolumn

% %% Jy

% %% 妖

